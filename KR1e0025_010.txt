# -*- mode: mandoku-view; -*-
#+TITLE: 孫氏春秋經解
#+DATE: 2015-08-24 22:13:11.366459
#+PROPERTY: ID KR1e0025
#+PROPERTY: BASEEDITION WYG    
#+PROPERTY: JUAN 卷十
<pb:KR1e0025_WYG_010-1a>¶
欽定四庫全書¶
　春秋經解卷十¶
　　　　　　　　　　　　　宋　孫覺　撰¶
　　襄公¶
元年春王正月公即位仲孫蔑㑹晉欒黶宋華元衛寗¶
殖曹人莒人邾人滕人薛人圍宋彭城¶
　彭城宋邑魚石始封之地也成十八年楚子伐宋始¶
　取彭城以居魚石於是諸侯之大夫討魚石之叛而¶
<pb:KR1e0025_WYG_010-1b>¶
　圍彭城為楚取之則非宋有也然經書之猶曰宋彭¶
　城焉盖春秋之義治不正者必以正也蒯瞶出奔七¶
　年於外矣衛侯元卒而輒已立為君於蒯瞶之納也¶
　必曰世子蒯瞶若曰是乃世子也輒安得立而為君¶
　乎彭城已入於楚而以之居魚石也於其圍之必曰¶
　宋彭城若曰彭城乃宋邑魚石安得受之於楚乎惟¶
　其取之不正是以正之曰宋彭城也三𫝊之説雖小¶
　有異同然大抵皆同爾¶
<pb:KR1e0025_WYG_010-2a>¶
二月春王正月葬簡王¶
　襄公即位未甞朝周於是因天王之崩往㑹葬而且¶
　朝之也不曰公如京師常事不書¶
晉師宋師衞寗殖侵鄭¶
　晉宋稱師将卑師衆也寗殖稱名将尊師少也穀梁¶
　曰稱於前事也盖以謂鄭甞乗喪以侵衞衛又乗䘮¶
　以報之也若是則春秋乃教人以怨報怨也失之矣¶
冬仲孫蔑㑹晉荀罃齊崔杼宋華元衞孫林父曹人邾¶
<pb:KR1e0025_WYG_010-2b>¶
人滕人薛人小邾人于戚遂城虎牢¶
　虎牢鄭拒楚之邑而僻險之地也諸侯患楚之侵陵¶
　中國於是使其大夫㑹而城之虎牢鄭地經不係之¶
　鄭者盖諸侯将以安中國推公心與天下共之非一¶
　已之私但曰城虎牢明非私取而有之也梁山崩不¶
　係之晉其異係之天下也虎牢之城不係之鄭其義¶
　係於中國也左氏以為城虎牢鄭人乃行成盖曰晉¶
　将服鄭故城虎牢以偪之爾若然則是晉一國之私¶
<pb:KR1e0025_WYG_010-3a>¶
　也晉私取虎牢而城之春秋何善而不言鄭乎此非¶
　也公羊曰為中國諱伐䘮也諸侯伐䘮取邑盖大惡¶
　也春秋何為諱之乎榖梁曰内鄭也按諸侯城虎牢¶
　以拒楚爾何内鄭乎¶
三年春楚公子嬰齊帥師伐呉公如晉夏四月壬戌公¶
及晉侯盟于長樗公至自晉六月公㑹單子晉侯宋公¶
衞侯鄭伯莒子邾子齊世子光己未同盟於鷄澤陳侯¶
使袁僑如㑹戊寅叔孫豹及諸侯之大夫及陳袁僑盟¶
<pb:KR1e0025_WYG_010-3b>¶
　雞澤之盟諸侯為㑹而陳侯使袁僑往焉諸侯卑之¶
　不與盟戊寅之日使大夫盟之再言及者所以别内¶
　臣與諸侯之大夫爾榖梁以為大夫執國權按經意¶
　乃是諸侯不與袁僑盟故使大夫大夫安得専權哉¶
五年春公至自晉夏鄭伯使公子發來聘叔孫豹鄫世¶
子巫如晉¶
　鄫世子巫自以見偪於莒於是求與魯大夫如晉以¶
　結晉援也秋㑹於戚而明年莒人滅鄫則是晉失伯¶
<pb:KR1e0025_WYG_010-4a>¶
　主之道而魯大夫之往為無益矣鄫世子巫得書如¶
　者以我大夫偕也左氏謂之比魯大夫盖失之矣¶
公㑹晉侯宋公陳侯衞侯鄭伯曹伯莒子邾子滕子薛¶
伯齊世子光呉人鄫人於戚¶
　春秋於呉皆外之不以中國數也侵伐圍入則曰呉¶
　盟㑹則曰㑹呉未甞曰呉人呉子也戚之㑹特書呉¶
　人非進之盖春秋於呉之與㑹其君行事則與中國¶
　諸侯序而處其上春秋不與焉諸侯皆在而呉之大¶
<pb:KR1e0025_WYG_010-4b>¶
　夫序其下則不嫌敵我諸侯故不待殊㑹而義已明¶
　矣公羊以謂呉鄫人云則不辭盖不得其義也¶
冬戌陳¶
　戚之㑹陳始去楚而從中國又懼楚之見討於是求¶
　諸侯戍之戍陳者盖諸侯也不曰諸侯者諸侯歸國¶
　而後遣戍但見我戌之往不得以諸侯言之也¶
六年春王三月壬午把伯姑容卒夏宋華弱來奔秋葬¶
把威公滕子來朝莒人滅鄫¶
<pb:KR1e0025_WYG_010-5a>¶
　公羊於鄫世子巫如晉發𫝊曰莒女有鄫夫人者欲立¶
　其出榖梁於此又曰立異姓以莅祭祀然則鄫甞立¶
　異姓為後也立異姓為後而經遂書滅不惟於義不¶
　明亦何以為後訓乎此盖莒人因鄫不順立異姓之¶
　君而滅之爾非謂異姓為君而遂書滅也公榖皆得¶
　其一偏爾¶
七年春郯子來朝夏四月三卜郊不從乃免牲小邾子¶
來朝城費秋季孫宿如衞八月螽冬十月衛侯使孫林¶
<pb:KR1e0025_WYG_010-5b>¶
父來聘壬戌及孫林父盟楚公子貞帥師圍陳十有二¶
月公㑹晉侯宋公陳侯衞侯曹伯莒子邾子于鄬鄭伯¶
髠頑如㑹未見諸侯丙戌卒於鄵¶
　鄭伯自城虎牢之後去楚而從中國三年遂同諸侯¶
　盟於雞澤五年使大夫來聘又㑹諸侯於戚又㑹諸¶
　侯救陳數年之間未甞有從楚之迹至是諸侯㑹於¶
　鄬而鄭伯如㑹卒於鄵春秋之義不生名鄭伯如㑹¶
　而書名者為其如㑹未見諸侯而卒春秋省文不可¶
<pb:KR1e0025_WYG_010-6a>¶
　再言鄭伯故一書之於如㑹之上三傳不知春秋省¶
　文之義但見鄭伯書名於如㑹之上遂以為鄭之諸¶
　臣欲從楚而鄭伯不欲弑而卒春秋不與中國之君¶
　見弑於從蠻之大夫故不言弑也若如其説則是鄭¶
　之大夫無從中國之意而獨鄭伯欲之則數年之前¶
　鄭伯合諸侯而背楚其大夫何故從之至是而始弑¶
　之也實見弑焉春秋皆不沒其事以𫝊信何獨鄭伯¶
　而不然乎三𫝊皆誤矣¶
<pb:KR1e0025_WYG_010-6b>¶
陳侯逃歸¶
　首止之㑹齊威始攘荆楚帥諸侯㑹王世子以尊周¶
　室安天下而鄭伯附楚逃歸不盟春秋書之曰鄭伯¶
　逃歸不盟其叛中國從夷狄行如匹夫也不盟者可¶
　以盟而不盟也鄬之㑹晉悼公合諸侯以背彊楚亦¶
　有安中國攘夷狄之心而陳侯附楚逃歸春秋書之¶
　曰陳侯逃歸爾不曰不㑹也盖陳侯雖為匹夫之賤¶
　行而晉悼亦非天下之盟主不曰不㑹者可賤者逃¶
<pb:KR1e0025_WYG_010-7a>¶
　歸爾㑹不㑹不與也齊戚之盟可以盟也鄭伯不盟¶
　則有罪矣晉悼之㑹可以㑹可以不㑹陳侯不㑹亦¶
　無譏也然則齊威晉悼之優劣可以陳鄭之君見之¶
　也¶
八年春王正月公如晉夏葬鄭僖公¶
　三𫝊之説皆以髠頑為見弑者春秋之義賊不討不¶
　書𦵏而髠頑之葬未甞討賊也盖鄭伯正卒故書葬¶
　爾公羊曰為中國諱此乃自相符㑹之説不可據¶
<pb:KR1e0025_WYG_010-7b>¶
鄭人侵蔡獲蔡公子爕¶
　鄭㣲者不聲其罪以侵蔡蔡公子爕禦焉獲之也春¶
　秋大夫見獲必曰敗公子爕未甞戰故不書戰榖梁¶
　曰公子病矣公子爕禦冦而見獲其惡可知不待書¶
　人書侵而後為之病也¶
季孫宿㑹晉侯鄭伯齊人宋人衞人邾人於邢丘¶
　公如晉未反而大夫㑹晉侯不與公㑹而㑹季孫宿¶
　君在而専㑹經書之所以見公之不君宿之不臣而¶
<pb:KR1e0025_WYG_010-8a>¶
　晉侯無伯主之義榖梁謂譏魯之失正盖猶未及晉¶
　侯也¶
九年春宋災¶
　春秋假魯史以載王道者也其扵天下之事有特書¶
　之者齊晉宋鄭數大國而已舉近可以明逺言大可¶
　以知小也故災異之書者齊晉宋鄭焉皇極之道不¶
　行而悖理反常者衆盖不可勝書書數大國者可以¶
　類推也作𫝊者不知此意以為宋王者之後或曰故¶
<pb:KR1e0025_WYG_010-8b>¶
　宋也是其誤歟春秋之義常事不書反常則書故其¶
　書災異可知也二百四十二年之久書災者十有二¶
　未甞有曰火則人為之也為之者又悉書之春秋豈¶
　勝紀哉不知其來告者書之所以戒人君之深使之¶
　反身以思其變也人為之者書之則将曰法令之嚴¶
　而防虞之至則無之矣何以為戒乎左氏公羊不知¶
　此意成周宣榭則曰人火之也宋災則曰小者火何¶
　其妄歟不知孔子深悼皇極之廢而災異則書爾¶
<pb:KR1e0025_WYG_010-9a>¶
冬公㑹晉侯宋公衞侯曹伯莒子邾子滕子薛伯把伯¶
小邾子齊世子光伐鄭十有二月己亥同盟于戯楚子¶
伐鄭¶
　諸侯伐鄭而遂盟鄭亦與也楚亦伐之討其叛楚而¶
　從中國也然則鄭甞與矣於經序諸侯而書同盟不¶
　曰及鄭伯盟者盖諸侯之舉所以服鄭鄭服不乆而¶
　又復從楚故明年楚鄭伐宋而諸侯討之也戲之盟¶
　雖甞盟鄭伯而鄭輒叛去不書之猶曰鄭未甞服也¶
<pb:KR1e0025_WYG_010-9b>¶
　晉侯㑹天下之兵從役者一十二國以討鄭之叛而服¶
　未逾時輒更從楚非晉侯之徳望不素著威令不素¶
　行何至是乎盖有不討而服從者矣未有討之服而¶
　又叛者不曰及鄭盟焉若鄭之未甞服從云爾榖梁¶
　曰善得鄭盖失之矣¶
十年春公㑹晉侯宋公衛侯曹伯莒子邾子滕子薛伯¶
把伯小邾子齊世子光㑹呉于柤夏五月甲午遂滅偪¶
陽¶
<pb:KR1e0025_WYG_010-10a>¶
　柤之㑹晉實主之㑹呉而還遂滅偪陽之國也滅偪¶
　陽者晉爾然經以諸侯同滅為文盖晉為盟主以號¶
　令諸侯因諸侯從之遂以諸侯之師滅人之國若晉¶
　者所謂因諸侯而為利名恤災患而實自封殖者也¶
　若晉滅人之國其罪甚明而易見諸侯從之滅國則¶
　情或可矜聖人以諸侯共滅為文深罪隨從之者則¶
　為之唱而受其利者不待貶絶而其罪已重矣榖梁¶
　曰不以中國從夷狄盖曰呉滅之也此當以左氏為¶
<pb:KR1e0025_WYG_010-10b>¶
　定¶
冬盗殺鄭公子騑公子發公孫輒¶
　春秋國君大夫有見殺而稱盗者不知何人但見其¶
　殺之故曰盗也為大夫而見殺於盗則其所以在人¶
　上者可知也盗殺其君則其臣與有罪盗殺其臣則¶
　其君與有罪矣榖梁曰惡上是也但為盗殺之者不¶
　可曰其君其大夫不知其殺者何也惡上之説猶未¶
　盡矣¶
<pb:KR1e0025_WYG_010-11a>¶
戍鄭虎牢¶
　虎牢鄭邑也晉楚争鄭乆矣二年晉始帥諸侯城虎¶
　牢而拒楚數年之間楚不敢加兵於鄭而鄭為中國¶
　矣八年楚師伐鄭鄭從楚九年諸侯伐鄭鄭從諸侯¶
　而楚又伐之鄭又從楚大夫帥師以伐宋於是晉侯¶
　大㑹諸侯而分兵戍之書曰戍鄭虎牢盖天下諸侯¶
　用兵騒然不安其國於兹十年矣本其所起自晉楚¶
　之爭鄭也鄭卒附於晉而楚之為患亦已淺矣春秋¶
<pb:KR1e0025_WYG_010-11b>¶
　原其心而書之二年則曰城虎牢於是則曰戌鄭虎¶
　牢虎牢一邑也或係之國或不係之不係之者以明¶
　諸侯無私虎牢之心雖取鄭邑而城之乃所以圖安¶
　天下也係之國者以明晉楚爭鄭之乆而晉卒得鄭¶
　自虎牢之戍也於其始也晉侯推公心拒楚以安中¶
　國帥諸侯以城虎牢其心将以安天下也於其後也¶
　分諸侯之師取虎牢而戍之其心将以求鄭也晉侯¶
　拒楚以安中國雖取鄭邑而城之其心無私焉則以¶
<pb:KR1e0025_WYG_010-12a>¶
　虎牢同於天下而不係之國及其分諸侯之師逺戍¶
　虎牢而私鄭以從已則曰戍鄭虎牢虎牢之邑或係¶
　之國或不係之者公與私之所在也然則從天下之¶
　諸侯以取佗國之邑而城之迹雖不善而其心至公¶
　則雖鄭而不謂之鄭也控制强楚以安天下而中國¶
　諸侯恃之以無侵陵之恐者數十餘年迹雖甚善其¶
　心私鄭以從已則利雖及於天下而戍必曰鄭也左¶
　氏曰戍鄭虎牢非鄭地也言将歸焉案二年經不書¶
<pb:KR1e0025_WYG_010-12b>¶
　鄭明非私取也於是戍之實為鄭而戍也安得曰非¶
　鄭地乎公羊曰諸侯莫敢主有故反係之鄭按春秋¶
　一字為褒貶安得為諸侯不有之而曰鄭乎不幸其¶
　後無戍虎牢之事則諸侯之意将安見之耶穀梁曰¶
　決鄭乎虎牢也按鄭自是之後㑹於蕭魚而遂從中¶
　國無附楚之迹春秋何用決絶之乎¶
十有一年春王正月作三軍¶
　周禮萬二千五百人為軍天子六軍大國三軍次國¶
<pb:KR1e0025_WYG_010-13a>¶
　二軍小國一軍魯侯次國也而作三軍葢三威之族¶
　欲弱公室而彊私家不量其力之可否而頓作一軍¶
　春秋以其亂王制竭生民之力罪之書曰作三軍也¶
　榖梁以為諸侯一軍作三軍非正案五等之爵當有¶
　降殺諸侯之國當有小大安得皆一軍乎公羊之義¶
　亦未盡其善¶
秋公㑹晉侯宋公衛侯曹伯齊世子光莒子邾子滕子¶
薛伯杞伯小邾子伐鄭㑹于蕭魚¶
<pb:KR1e0025_WYG_010-13b>¶
　晉侯爭鄭之迹見於經多矣楚夷狄也春秋不責之¶
　晉為中國春秋未甞有與辭戲之盟鄭實與之然經¶
　書伐鄭而同盟未甞曰㑹鄭伯盟也亳城北之盟鄭¶
　不與也然經書伐鄭而同盟亦未甞見鄭不與也蕭¶
　魚之㑹鄭始去楚而從晉諸侯自是少休矣然經書¶
　伐鄭而㑹亦未甞曰㑹鄭伯也戲之盟可以知鄭伯¶
　之與者已盟而楚人伐鄭也亳城北之盟可以知鄭¶
　之不與者已盟而楚鄭伐宋也蕭魚之㑹可以知鄭¶
<pb:KR1e0025_WYG_010-14a>¶
　伯從者已㑹而楚人報鄭行人良霄也然經書其事¶
　皆無異文焉盖聖人之意以楚為夷狄而晉為中國¶
　夷狄不責之則為中國者當任其責也以區區之鄭¶
　介於晉楚之間從楚則晉怒從晉則楚伐晉侯而有¶
　志中國将以攘夷狄休諸侯之兵冝明中國之義扶¶
　持王室以號令諸侯息民𨽻兵而諸夏有餘力也然¶
　後南征北伐以一天下則楚雖夷狄何敢不畏鄭雖¶
　近楚何敢不從晉侯不明其義而力驅諸侯之師以¶
<pb:KR1e0025_WYG_010-14b>¶
　與楚闘而爭鄭鄭未可得而中國空虚諸侯疲弊矣¶
　春秋罪之鄭雖來盟不曰盟也鄭雖來㑹不曰㑹也¶
　若曰晉之威徳何如而能使鄭去楚而從之㑹盟乎¶
　猶之未服云爾書曰㑹扵蕭魚楚人執鄭行人良霄¶
　鄭自是不復附楚而一從於晉矣然而經無服鄭之¶
　文若曰鄭何為服晉乎以楚執其行人絶之也楚自¶
　絶鄭鄭無所從而從晉爾非晉能得鄭於楚也¶
公至自㑹¶
<pb:KR1e0025_WYG_010-15a>¶
　春秋書至者或以前事或以後事盖皆擇其重者告¶
　之伐鄭從晉同盟則至以伐㑹而得鄭重於徒伐則¶
　至以㑹盖其重者也榖梁之説亦言其粗¶
楚人執鄭行人良霄¶
　春秋之大夫見執或稱行人或不稱行人以行人之¶
　事執者稱行人不以行人之事執者不稱行人榖梁¶
　曰行人者挈國之辭言其挈國命以行者也凡為行¶
　人者皆挈國命其見執者或不稱何也¶
<pb:KR1e0025_WYG_010-15b>¶
十有二年春王三月莒人伐我東鄙圍台季孫宿帥師¶
救台遂入鄆¶
　台者邑也莒人伐我遂圍之季孫宿救之又入莒之¶
　邑鄆也經一書之所以見不能使㓂之不來而又侵¶
　傷無已也公榖皆曰伐不言圍春秋圍伐兼舉之所¶
　以見其重傷也又曰公不得為政惡季孫宿㐮公之¶
　時禄去公室久矣何獨於此始惡之乎¶
十有三年春公至自晉夏取邿¶
<pb:KR1e0025_WYG_010-16a>¶
　邿本魯邑久䧟於邾而今取之不係之邾本我邑也¶
　公羊之説非¶
十有五年春宋公使向戌來聘二月己亥及向戌盟於¶
劉劉夏逆王后於齊¶
　天子無親逆之禮逆后則使三公春秋書逆后者二¶
　祭公得行禮而又書之者譏遂事也劉夏之逆則以¶
　非三公譏之春秋二百四十二年周王十二而逆后¶
　者惟二足知非禮則書也¶
<pb:KR1e0025_WYG_010-16b>¶
夏齊侯伐我北鄙圍成公救成至遇¶
　齊圍成而公救之至遇而不進於經可以言次也然¶
　而但曰至遇而不曰次盖春秋之言次皆譏言次則¶
　公有罪矣公以齊侯之伐往救之量其力不能當齊¶
　又圍成之急不可以不救於是至遇焉然襄公不能¶
　修其道而使敵不來又不能親睦隣好以解冦讎之¶
　難成見圍而始至於遇盖有罪也春秋不責人以所¶
　不能原襄公之情失之於前故不加於後也書救成¶
<pb:KR1e0025_WYG_010-17a>¶
　至遇以見其不敢抗彊齊而自取危亡也¶
十有六年春王正月葬晉悼公三月公㑹晉侯宋公䘙¶
侯鄭伯曹伯莒子邾子薛伯杞伯小邾子于溴梁戊寅¶
大夫盟¶
　溴梁之盟諸侯皆在而大夫行事不曰某及諸侯之¶
　大夫盟而但曰大夫者聖人於此見天下之諸侯禄¶
　去公室而政在大夫也論語曰天下有道禮樂征伐¶
　自天子出天下無道禮樂征伐自諸侯出自諸侯出蓋¶
<pb:KR1e0025_WYG_010-17b>¶
　十世希不失矣自大夫出五世希不失矣陪臣執國命¶
　三世希不失矣天下有道則政不在大夫孔子所謂¶
　十世則隠威之時所謂五世則宣成之時也春秋始¶
　於隱威天下之禮樂征伐出於諸侯而王道絶矣宣¶
　成以前諸侯之大夫尚多稱人宣成以後魯宋齊晉¶
　蔡䘙陳鄭八國之大夫㑹盟侵伐名氏悉書無復稱¶
　人者於時六卿専晉三威擅魯齊之政出於崔高䘙¶
　之政歸於孫寗天下諸侯之國政無不在大夫者孔¶
<pb:KR1e0025_WYG_010-18a>¶
　子傷之至於隐威而春秋作隐威至於襄昭凡¶
　十世矣天下諸侯不得為政於其國而大夫之名氏¶
　悉見於春秋孔子之意如此其明又患夫後之人莫¶
　能知戒因溴梁之㑹而大夫盟焉列序諸侯而書曰¶
　大夫盟以一見之孔子之意如何也求子之事父者¶
　莫若先身以孝求臣之事君者莫若先身以忠為諸¶
　侯而擅征伐以上無天王則其大夫效之擅盟㑹而¶
　上無其君矣孔子曰自諸侯出盖十世希不失矣然¶
<pb:KR1e0025_WYG_010-18b>¶
　則諸侯之失政自襄昭之時也三𫝊之説皆通¶
晉人執莒子邾子以歸¶
　僖二十一年諸侯㑹楚而楚執宋公經不再言楚人¶
　執之所以罪諸侯從盟主以㑹楚子楚執其盟主而¶
　諸侯不討若諸侯者共執之爾晉侯㑹諸侯於溴梁¶
　将以號令而安之㑹而執二國之君春秋罪之故曰¶
　晉人也楚夷也晉中國也夷則不責中國則責之有¶
　知無知異也¶
<pb:KR1e0025_WYG_010-19a>¶
十有八年春白狄來¶
　春秋外裔之來魯者但書曰來不曰朝也介葛盧白¶
　狄是也盖外裔者春秋外之欲其不來雖來焉春秋¶
　不以為榮也春秋書白狄來與鸜鵒來巢一例若曰¶
　非所冝來而來也左氏曰白狄始來假令常來固亦¶
　書來爾何論始來乎¶
十有九年春王正月諸侯盟于祝柯¶
　諸侯已圍齊而為祝柯之盟不序諸侯者前日後凡¶
<pb:KR1e0025_WYG_010-19b>¶
　也¶
取邾田自漷水¶
　自漷水者邾田多魯不盡取之其取之者自漷水爾¶
　襄公新與邾盟反國未幾而遂取其田春秋一切書¶
　之公之惡可知矣¶
秋七月辛夘齊侯環卒晉士匄帥師侵齊至穀聞齊侯¶
卒乃還¶
　士匄之事二𫝊論之備矣然皆不明孔子所以書還¶
<pb:KR1e0025_WYG_010-20a>¶
　之意春秋之義復者事未畢還者事畢士匄侵齊兵¶
　無所加而反春秋遂以事畢之辭書之盖士匄所為¶
　受命於君而侵齊者齊靈公也靈公已卒太子光即¶
　位未甞得罪於晉士匄乗而侵之則有罪者已卒而¶
　無罪者見侵也士匄之義不幸其䘮以侵無罪之人¶
　聞其所為致侵者已卒而於是乎反春秋以為得事¶
　畢之義故曰還也榖梁以士匄善不稱君故以事未¶
　畢之辭加之不知士匄受命得其宜故曰還爾若士¶
<pb:KR1e0025_WYG_010-20b>¶
　匄者盖不能諫正其君以不侵齊為有罪爾如墠帷¶
　歸命而君不見從又将奈何榖梁所謂盖責士匄之¶
　已然不能責士匄之未然也¶
二十年春王正月辛卯仲孫速㑹莒人盟于向夏六月¶
庚申公㑹晉侯齊侯宋公衛侯鄭伯曹伯莒子邾子滕¶
子薛伯把伯小邾子盟於澶淵秋公至自㑹仲孫速帥¶
師伐邾蔡殺其大夫公子爕蔡公子履出奔楚陳侯之¶
弟黄出奔楚¶
<pb:KR1e0025_WYG_010-21a>¶
　陳侯以諸侯之尊一國之廣不能容其弟而至於出¶
　奔春秋罪之特書曰弟黄出奔言其不能相容也穀¶
　梁曰親而奔之盖其意也¶
二十有一年春王正月公如晉邾庶其以漆閭丘來奔¶
　邾小國其大夫未甞見經而庶其得書者以其以邑¶
　來奔不書其名則不知其誰也春秋小國大夫奔叛¶
　類皆書名在氏公羊以為重地案魯受叛人其罪大¶
　矣何謂重地而名之乎¶
<pb:KR1e0025_WYG_010-21b>¶
二十有三年春王二月癸酉朔日有食之三月己巳把¶
伯匄卒夏邾畀我來奔葬杞孝公陳殺其大夫慶虎及¶
慶寅¶
　春秋殺大夫有言及者皆累之也二慶之迹見於左¶
　氏以為不義而見殺考經之所書乃是慶虎累慶寅¶
　若如左氏之説則經何以得言及乎此當據經為定¶
　也榖梁曰慶寅累是也¶
晉欒盈復入于晉入于曲沃¶
<pb:KR1e0025_WYG_010-22a>¶
　春秋復入之例惟二爾欒盈魚石是也魚石復入於¶
　彭城則魚石甞受封於宋既叛宋出奔楚楚復取彭¶
　城以居之故曰復入也欒盈亦甞受封於曲沃既叛¶
　晉出奔楚於是復入曲沃以為亂魚石奔楚復入彭¶
　城以其甞受封焉曰復入可也欒盈奔楚復入於晉¶
　晉非欒盈所封然曰復入者見其先入晉而後入曲¶
　沃也入於晉志在曲沃欲復入其甞受封於晉者實¶
　再入焉故曰復入於晉入於曲沃也公羊曰欒盈将¶
<pb:KR1e0025_WYG_010-22b>¶
　入晉晉人不納由乎曲沃而入也公羊之説正倒錯¶
　爾欒盈實先入晉後入曲沃故經如此為文也若由¶
　曲沃而入晉則經當書欒盈復入於曲沃入於晉也¶
八月叔孫豹帥師救晉次于雍榆¶
　春秋書救書次者二僖元年聶北之次先次後救罪¶
　齊威挾諸侯之師力能救邢而不救也徒次聶北曰¶
　救邢焉齊晉皆諸侯之彊者齊伐晉魯往救之不救¶
　則懼晉之討往救則畏齊之彊大夫帥師救之而次¶
<pb:KR1e0025_WYG_010-23a>¶
　焉聶北之次先次後救可救而不救則罪重矣雍榆¶
　之次先救後次欲救而力不能有罪而猶輕爾春秋¶
　之義次皆有罪於次之中有足矜者雍榆之次是也¶
　三𫝊之説皆不得其義¶
冬十月晉人殺欒盈¶
　欒盈出奔而入以邑叛晉人殺之不言大夫以欒盈¶
　見絶已久雖甞為大夫不得以大夫言也左氏曰言¶
　自外也若自外入而復為大夫則亦曰大夫榖梁曰¶
<pb:KR1e0025_WYG_010-23b>¶
　曰惡之不有也若實為大夫何為謂之惡而不稱之¶
　乎公羊曰非大夫得之矣¶
齊侯襲莒¶
　春秋之義掩其不備曰襲莒小國齊諸侯之彊而世¶
　為盟主以彊攻弱又掩其不備焉書曰齊侯襲莒盖¶
　侵伐之中罪之尤者也¶
二十有五年春齊崔杼帥師伐我北鄙夏五月乙亥齊¶
崔杼弑其君光公㑹晉侯宋公衞侯鄭伯曹伯莒子邾¶
<pb:KR1e0025_WYG_010-24a>¶
子滕子薛伯杞伯小邾子于夷儀六月壬子鄭公孫舍¶
之帥師入陳秋八月己巳諸侯同盟於重丘公至自㑹¶
衞侯入于夷儀¶
　夷儀邢邑也衞既滅邢夷儀於是入衛衞侯十四年¶
　出奔齊至是始入其國之邑春秋反國而入其邑者¶
　惟二鄭伯突入於櫟衛侯入於夷儀是也突則書名¶
　而䘙侯不名者鄭突篡其兄忽之位入邑則名衞侯¶
　本正當立而見逐於權臣雖未反國而夷儀本其所¶
<pb:KR1e0025_WYG_010-24b>¶
　有比之鄭突則正故不名也然而皆書入見其以兵¶
　而後入其入之也難公羊以謂不言入于衞諼君以¶
　弑也案衞侯實未入衛故言夷儀爾若實入其國何¶
　為不書入衛乎¶
十有二月呉子遏伐楚門于巢卒¶
　春秋諸侯不生名生名者皆有罪當絶者也鄭伯髠¶
　頑呉子遏皆書名於行事之上而後書其卒三𫝊苟¶
　見其文有異於常故推而言之以髠頑之卒為見殺¶
<pb:KR1e0025_WYG_010-25a>¶
　遏之卒為巢人所傷若實如此當有異文經不書之¶
　而正言其卒何以為别乎髠頑之事則然矣如呉子¶
　遏者盖其行将以伐楚而道行過巢巢為楚之與國¶
　於是攻巢之門方攻而卒故曰門於巢卒也若呉子¶
　實為巢人傷之死則經書之足以為戒見其輕身以¶
　侵伐而取死焉春秋惟魯事有臣子之辭弑殺皆不¶
　正言之於諸侯又何擇焉三𫝊之説皆非¶
二十有六年春王二月辛卯衛寗喜弑其君剽¶
<pb:KR1e0025_WYG_010-25b>¶
　剽以十四年寗殖逐其君衎而立之至是十年矣殖¶
　之於喜謀将納衎於是又弑剽也剽之立不正而寗¶
　殖實立之為君以寗氏立則寗氏不得不君剽矣剽¶
　雖不正於王法當誅寗氏立之寗氏殺之不得不書¶
　曰殺其君也左氏穀梁之説皆是¶
衞孫林父入于戚以叛¶
　衞侯衎之奔本寗氏孫氏逐之於是寗喜弑剽将以¶
　逆衎而君之林父不安其國故以戚叛入於晉也¶
<pb:KR1e0025_WYG_010-26a>¶
甲午衞侯衎復于衞¶
　衎甞有其國見逐而出奔於是剽已弑而寗喜自内¶
　迎之其歸無難而位又復也故曰復歸辛卯甲午相¶
　去四日剽弑而衎歸不容寗喜之弑衎不聞也然經之¶
　所書惟曰喜弑而衎不與焉盖寗氏立剽而又弑之¶
　當坐弑君之罪衎以出奔而求反其國雖與聞焉盖¶
　未甞以之為君而位又其甞所有者故但曰復歸也¶
　公穀之説皆誤¶
<pb:KR1e0025_WYG_010-26b>¶
晉人執衛寗喜¶
　寗喜弑君之賊晉人執之冝矣然猶不以伯討之辭¶
　許之而曰晉人盖寗喜雖有罪者而晉侯受林父之¶
　譖而執之執而不殺又不歸之京師若晉者非討弑¶
　賊者也乃徒以私譖執之爾書曰晉人執䘙寗喜與¶
　宋執祭仲齊執陳袁濤塗何以異哉公羊曰不以其¶
　罪執之此説是也¶
二十有七年春齊侯使慶封來聘夏叔孫豹㑹晉趙武¶
<pb:KR1e0025_WYG_010-27a>¶
楚屈建蔡公孫歸生衛石惡陳孔奂鄭良霄許人曹人¶
于宋衛殺其大夫寗喜¶
　寗喜弑賊也弑剽而歸衎衞侯衎得喜之迎已反國¶
　復用之為大夫未甞奪其位喜既見執而歸衞侯乃¶
　以其私殺之喜雖有罪然衞侯殺之不以其罪故書¶
　曰殺其大夫也晉里克弑奚齊卓子而立夷吾夷吾¶
　殺之亦曰殺其大夫也晉侯夷吾衞侯衎之殺大夫¶
　皆以其私而不以其罪春秋以其事同故書之亦相¶
<pb:KR1e0025_WYG_010-27b>¶
　類也榖梁曰惡獻公意亦通爾¶
衛侯之弟鱄出奔晉¶
　鱄之迹見於三𫝊皆以鱄與寗喜合謀弑剽以納其¶
　兄喜既被誅鱄以其言不信負喜扵是出奔然則鱄¶
　與喜皆弑君者春秋不罪鱄而罪衞侯盖以鱄之意¶
　在立其兄衎即以衞之廣而不能容鱄至於出奔也¶
　書曰衞侯之弟鱄所以深罪衞侯兄弟不相容爾鱄¶
　惡雖無所見然其至於出奔則亦不待貶絶而可見¶
<pb:KR1e0025_WYG_010-28a>¶
　也榖梁以鱄之去合乎春秋不知春秋無與鱄之辭¶
　者盖春秋與鱄則是篡弑者可奬而背叛者可進也¶
　何休非之當矣¶
秋七月辛巳豹及諸侯之大夫盟于宋¶
　春秋之法前目後凡叔孫豹及諸侯之大夫盟於宋¶
　再言豹者内則詳也公羊以謂殆諸侯殊失之矣榖¶
　梁以溴梁之㑹比之亦非也溴梁之㑹聖人欲一見¶
　大夫専政之惡不可為例也¶
<pb:KR1e0025_WYG_010-28b>¶
二十有九年春王正月公在楚¶
　公在外而經嵗者多矣春秋未甞書曰公在某也惟¶
　襄公之在楚昭公之在乾侯每於一嵗之首必書之¶
　盖襄公如楚為楚所制不得歸國以行朝正之禮聖¶
　人以襄公告廟之廢者見制於楚也故書曰公在楚¶
　昭公見逐於季氏出居乾侯不得告廟而行朝正之¶
　禮聖人以昭公之廢禮者見逐於季氏也襄公之得¶
　罪於楚昭公之見逐於臣皆有罪矣然責其朝正之¶
<pb:KR1e0025_WYG_010-29a>¶
　不廢則其所必不能者春秋之義不責人以所不能¶
　然則它公之無事而久留於外遂廢朝正之禮者春¶
　秋所深罪也三𫝊之説榖梁得之¶
呉子使札來聘¶
　春秋之於夷狄書之有漸焉非進之夷狄益進則中¶
　國益衰矣楚子使椒來聘書爵書名非進楚也所以¶
　見楚之盛也呉子使札來聘書爵書名非進呉也所¶
　以見呉之盛也楚始聘魯書曰荆人呉始聘魯遂稱¶
<pb:KR1e0025_WYG_010-29b>¶
　呉子春秋非厚呉而薄楚也荆初來聘中國猶有可¶
　為者早攘却之楚将不至於盛而中國将不至於衰¶
　也至其通好之乆盟㑹侵伐同於諸侯則中國與之¶
　等矣故書曰楚子使椒來聘所以一楚於中國也呉¶
　初來聘而遂稱子言其一來而遂同中國也公榖皆¶
　以季子賢而來聘故呉得稱子按季子雖賢者而呉¶
　實夷狄安得以一季子之賢而遽亂其例哉此皆不¶
　得其義而過為之説爾¶
<pb:KR1e0025_WYG_010-30a>¶
三十年春王正月楚子使薳罷來聘夏四月蔡世子般¶
弑其君固五月甲午宋災宋伯姬卒¶
　伯姬之行盖婦人之伯夷也方春秋之際人倫大亂¶
　而婦徳掃地矣伯姬立滛亂無禮之世而為髙潔難¶
　行之行寧殺其身於火以死不苟其生於有過之地¶
　雖其身不幸於一時而萬世無禮不潔之人小聞其¶
　風則知所愧矣孔子賢之於納幣致女歸媵卒葬雖¶
　法所當略者一切書之所以樂道人之善而使不潔¶
<pb:KR1e0025_WYG_010-30b>¶
　之人懼也左氏陸淳之徒不能深逹孔子之意而妄¶
　為之説曰共姬女而不婦夫以伯夷之賢不見稱於¶
　孔子則亦西山之餓夫共姬之行不見列於春秋則¶
　亦小國之愚婦爾為伯夷共姬又何恨哉亦信其志¶
　而已矣¶
鄭良霄出奔許自許入于鄭鄭人殺良霄¶
　良霄出奔甞絶其大夫之位於其入也又自許焉見¶
　絶於國而藉許以入其非大夫亦明矣故其殺之但¶
<pb:KR1e0025_WYG_010-31a>¶
　曰良霄言非大夫也榖梁曰惡之非也¶
晉人齊人宋人衞人鄭人曹人莒人邾人滕人薛人把¶
人小邾人㑹于澶淵宋災故¶
　春秋凡盟㑹皆不係事以為皆有罪矣於罪之中有¶
　甚大而當誅者則係事以甚之威二年㑹於稷以成¶
　宋亂是也等為㑹於㑹之中有甚善而可嘉者則係¶
　事以明之㑹於澶淵宋災故是也罪莫大於弑君弑¶
　兄惡莫大於成人之亂威公内弑其兄篡其位外成¶
<pb:KR1e0025_WYG_010-31b>¶
　人之亂以縱罪人而立君春秋甚之特書曰成宋亂¶
　救患分災同其有無諸侯之義而人倫之常也春秋¶
　之時則無是矣宋災而諸侯大夫為㑹以救之春秋¶
　嘉之特書之曰宋災故然則春秋常事不書書之必¶
　有意也澶淵之㑹十有二國不容皆使㣲者然而書¶
　之皆曰人焉盖聖人之意以謂憂患之來何可豫知¶
　也憂人之憂人亦憂其憂矣春秋諸侯以幸災而¶
　相攻伐為事未有憂人之憂者於是㑹而憂宋災合¶
<pb:KR1e0025_WYG_010-32a>¶
　救䘏之義而人人所欲者故書曰人明人人之所欲¶
　也與和平書人者義相類爾公羊以為貶榖梁以為¶
　救災以衆皆不得其義¶
三十有一年春王正月夏六月辛巳公薨于楚宫秋九¶
月癸巳子野卒¶
　春秋未逾年之君書卒者三子赤子般以弑不地子¶
　野之卒又不書地榖梁以日月為例以日為正然又¶
　不可通於春秋衆弑之君趙子以子野卒為有地而¶
<pb:KR1e0025_WYG_010-32b>¶
　疑脱之未可知爾¶
　¶
　¶
　¶
　¶
　¶
　¶
　春秋經解卷十¶
